---
title: "Muratino"
author: "Allayar Darmenov"
icon: "&#9834;"
category: "Házil"
---

Biziń Murat bilgish dá,\
Ádeti bar bir jaman:\
Ótirikti kóp júdá\
Aytıwınan qorqaman.

Jalǵandı da ırastay\
Isendirip taslaydı.\
Oynap ayttım házil dep,\
Keyin kúlip baslaydı.

Qoyıp berdim Muratqa,\
«Buratino» kinosın.\
Kórip bolıp bir waqta,\
Basladı bılay sózin:

«Ótirikti kóp aytsam,\
Murnım ósip kete me?\
Onda bunday ádetti,\
Búgin-aq tárk etemen!

Jaqsı jolǵa basladı,\
«Altın gilt – Buratino».\
Ótirikti tasladı,\
Biziń úkem Muratino.
