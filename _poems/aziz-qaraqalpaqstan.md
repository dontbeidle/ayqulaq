---
title: "Áziz Qaraqalpaqstan!"
author: "Gúlnara Nurlıpesova"
icon: "❤️"
category: "Watan"
---

Keleshegi ullı Watan,\
Kindik qanım tamǵan mákan.\
Meniń ushın joqdur bahań,\
Áziz, Qaraqalpaqstan.

Shólde kiyik maralıń bar,\
Arqa jaqta Aralıń bar.\
Paxta, salı, sazanıń bar,\
Dańqlı Qaraqalpaqstan.

*Naqıratı:*\
Gózzal bostanım,\
Tilde dástanım.\
Tuwılǵan jerim,\
Áziz Qaraqalpaqstan!

Ne aytsam sol bolar bárjay,\
Balalıǵım altın tańday.\
Súyemen men seni janday,\
Áziz Qaraqalpaqstan!

Baxtımızǵa tınısh zaman,\
Ilgerileymiz alǵa taman.\
Máńgilikke bolǵıl aman,\
Anam Qaraqalpaqstan!
